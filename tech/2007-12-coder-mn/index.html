<!doctype html><html lang=mn><head><meta charset=utf-8><meta name=generator content="Hugo 0.81.0"><meta http-equiv=x-ua-compatible content="IE=edge"><meta name=viewport content="width=device-width,initial-scale=1,shrink-to-fit=no"><meta name=twitter:card content="summary"><meta name=twitter:title content="coder.mn - Ochko"><meta name=twitter:description content="Дээхнэ програмчлалын уралдаан тэмцээнийг онлайнаар явуулах вэб сайт хийнэ гэж бичиж байсан билээ. Ингээд нилээд хожуу ч гэсэн вэбийг хийж ажиллагаанд орууллаа.
coder.mn бол програм сонирхогч, оролдогч оюутан залуусыг хөхиүлэн дэмжих, авъяас чадварыг үнэлэх зорилготой сайт юм.
Вэб сайт дээр тогтмол уралдаан тэмцээнүүдийг зохион явуулахаар төлөвлөж байгаа бөгөөд ивээн тэтгэгчдийг хайж байна. Уг сайтыг ивээн тэтгэснээр мэдээллийн технологи, тэр дундаа програм хангамжийг сонирхогч оюутан залууст өөрийн байгууллага, компанийг таниулахаас гадна, чадварлаг залуу хүний нөөцийг олж авах боломж бүрдэнэ гэж үзэж байгаа."><meta name=twitter:site content="https://ochko.github.io"><meta name=twitter:creator content="L.Ochirkhuyag"><meta name=twitter:image content="https://ochko.github.io/images/koen-stripe.jpg"><meta property="og:locale" content><meta property="og:type" content="article"><meta property="og:title" content="coder.mn - Ochko"><meta property="og:description" content="Дээхнэ програмчлалын уралдаан тэмцээнийг онлайнаар явуулах вэб сайт хийнэ гэж бичиж байсан билээ. Ингээд нилээд хожуу ч гэсэн вэбийг хийж ажиллагаанд орууллаа.
coder.mn бол програм сонирхогч, оролдогч оюутан залуусыг хөхиүлэн дэмжих, авъяас чадварыг үнэлэх зорилготой сайт юм.
Вэб сайт дээр тогтмол уралдаан тэмцээнүүдийг зохион явуулахаар төлөвлөж байгаа бөгөөд ивээн тэтгэгчдийг хайж байна. Уг сайтыг ивээн тэтгэснээр мэдээллийн технологи, тэр дундаа програм хангамжийг сонирхогч оюутан залууст өөрийн байгууллага, компанийг таниулахаас гадна, чадварлаг залуу хүний нөөцийг олж авах боломж бүрдэнэ гэж үзэж байгаа."><meta property="og:url" content="https://ochko.github.io/tech/2007-12-coder-mn/"><meta property="og:site_name" content="Ochko"><meta property="og:image" content="https://ochko.github.io/images/koen-stripe.jpg"><meta name=author content="L.Ochirkhuyag"><meta name=description content="Дээхнэ програмчлалын уралдаан тэмцээнийг онлайнаар явуулах вэб сайт хийнэ гэж бичиж байсан билээ. Ингээд нилээд хожуу ч гэсэн вэбийг хийж ажиллагаанд орууллаа.
coder.mn бол програм сонирхогч, оролдогч оюутан залуусыг хөхиүлэн дэмжих, авъяас чадварыг үнэлэх зорилготой сайт юм.
Вэб сайт дээр тогтмол уралдаан тэмцээнүүдийг зохион явуулахаар төлөвлөж байгаа бөгөөд ивээн тэтгэгчдийг хайж байна. Уг сайтыг ивээн тэтгэснээр мэдээллийн технологи, тэр дундаа програм хангамжийг сонирхогч оюутан залууст өөрийн байгууллага, компанийг таниулахаас гадна, чадварлаг залуу хүний нөөцийг олж авах боломж бүрдэнэ гэж үзэж байгаа."><title>coder.mn :: Ochko</title><link rel=stylesheet href=https://ochko.github.io/main.21059bc571b5cff2448ffab38ba66bd8e3d381d17c16c7a0c81e95165f3b47e1.css></head><body class=antialiased><div class="container mx-auto py-4 px-4 sm:px-6 lg:px-8 min-h-screen flex flex-col"><header class=mb-8><nav class="flex space-x-4" aria-label=Tabs><a href=/><img class="inline-block h-12 w-12 rounded-full ml-2 mr-6" src=https://ochko.github.io/images/koen-stripe.jpg alt=L.Ochirkhuyag></a>
<a href=https://ochko.github.io/posts/ class="text-gray-500 hover:text-gray-700 px-3 my-2 py-2 font-medium text-sm rounded-md">Personal Blog</a>
<a href=https://ochko.github.io/tech/ class="bg-gray-100 text-gray-500 hover:text-gray-700 px-3 my-2 py-2 font-medium text-sm rounded-md">Tech stuff</a></nav></header><div class="flex-1 pt-10"><article class="prose max-w-none"><div class="text-3xl font-serif">coder.mn</div><time class="text-sm text-gray-600" datetime="2007-12-17 11:11:00 +08">2007-12-17</time><div class=pt-4><p>Дээхнэ програмчлалын уралдаан тэмцээнийг онлайнаар явуулах вэб сайт <a href=http://ochko.blogspot.com/2007/09/blog-post_19.html>хийнэ гэж бичиж</a> байсан билээ. Ингээд нилээд хожуу ч гэсэн вэбийг хийж ажиллагаанд орууллаа.</p><p><a href=http://coder.mn>coder.mn</a> бол програм сонирхогч, оролдогч оюутан залуусыг хөхиүлэн дэмжих, авъяас чадварыг үнэлэх зорилготой сайт юм.</p><p>Вэб сайт дээр тогтмол уралдаан тэмцээнүүдийг зохион явуулахаар төлөвлөж байгаа бөгөөд ивээн тэтгэгчдийг хайж байна. Уг сайтыг ивээн тэтгэснээр мэдээллийн технологи, тэр дундаа програм хангамжийг сонирхогч оюутан залууст өөрийн байгууллага, компанийг таниулахаас гадна, чадварлаг залуу хүний нөөцийг олж авах боломж бүрдэнэ гэж үзэж байгаа.</p><p>Нөгөө талаас оюутан залуус(заавал оюутан, эсвэл залуу байх албагүй л дээ) өөрийн мэдлэг чадварыг харуулан уг сайтын хэрэглэгчдийн жагсаалтад дээгүүр жагссанаар суралцах хугацаандаа тэтгэлэг авах, улмаар мэдээллийн технологийн топ компаниудад ажилд орох, зуны амралтаараа цалинтай ажил хийх, мөн сайт дээр үе үе зарлагдах шагналт ажлуудыг хийж орлого олох боломж нээгдэнэ.</p><p>Дэд хэсгүүдийг товч танилцуулбал:</p><ul><li>Эхлэл буюу нүүр хуудсан дээр мэдээ, тусламж, асуулт хариулт, дүрэм журам гэх мэт тогтмол мэдээллийг оруулсан.</li><li>Тэмцээний хэсэгт зарлагдсан болон өнгөрсөн тэмцээнүүд, тэмцээний төрлүүд, шагнал, ивээн тэтгэгчид гэсэн мэдээллүүд байгаа.</li><li>Хэрэглэгчид хэсэгт бодлого бодсон байдлаар хэрэглэгчдийг жагсаасан байгаа. Таныг энэ хэсэгт дээгүүр жагсана гэдэгт итгэж байна.</li><li>Бодлогууд хэсэгт өмнөх тэмцээнүүд дээр дэвшигдсэн бодлогууд байгаа. Таны оноо авах хэсэг бол энэ юм. Мөн энд өөрийн бодлогыг дэвшүүлж болно. Таны илгээсэн бодлогыг нягталж үзсэний дараа хүмүүс бодох юм. Гэхдээ өөрийнхөө дэвшүүлсэн бодлогыг бодож болдоггүй гэсэн хязгаарлалт байдгийг анхаараарай.</li><li>Хичээл хэсэгт бодлого бодохтой холбоотой төрөл бүрийн хичээл байх юм, одоогоор цөөхөн байгаа тул таныг хичээл бичиж тавина гэдэгт найдаж байна.</li><li>Хэлэлцүүлэг гэсэн хэсэгт ерөнхий зориулалтын болон, тухайлсан бодлогын тухай, тэмцээний тухай, гэх мэт хэлэлцүүлгүүд явагдана.</li><li>Ажил хэсэгт захиалгаар хийлгэх ажлуудыг явуулах юм. Захиалагч эрх бүхий хэрэглэгчид тэнд өөрсдийн ажлын шаардлагыг тодорхойлон тавих ба, бусад хэрэглэгчид ажлыг гүйцэтгэнэ. Захиалагчийн шаардлагад хамгийн их нийцсэн гүйцэтгэлд бооцоог өгнө.</li></ul><p>За ер нь та өөрөө <a href=http://coder.mn>ороод</a> үзнэ биз дээ.</p></div></article></div><footer class="mt-12 text-xs">&copy; 2006-2021 L.Ochirkhuyag</footer></div></body></html>